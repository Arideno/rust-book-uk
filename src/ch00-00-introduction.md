# Вступ

> Примітка: Це видання книги є таким самим як [The Rust Programming
> Language][nsprust], яке доступне на англійській мові у друкованому та ebook форматах від [No Starch Press][nsp].

[nsprust]: https://nostarch.com/rust
[nsp]: https://nostarch.com/

Ласкаво просимо до *Мова програмування Rust* - вступної книги про Rust.
Мова програмування Rust допомагає вам писати програмне забезпечення швидше та надійніше. Ергономіка високого рівня та низький рівень управління часто суперечать між собою; Rust кидає виклик цьому конфлікту. Завдяки збалансуванню потужних технічних можливостей та чудовому розробницькому досвіду, Rust дає вам можливість контролювати деталі низького рівня (наприклад, використання пам'яті) без зайвих клопотів, які асоціюються з таким контролем.

## Для кого Rust

Rust ідеально підходить для багатьох людей з різних причин. Давайте розглянемо кілька найважливіших груп людей.

### Команди розробників

Rust - це продуктивний інструмент для співпраці поміж великих команд розробників з різним рівнем знань із системного програмування. Low-level код схильний до різноманітних тонких помилок, які, в більшості інших мов, можна знайти лише під час широкого тестування та ретельного code review досвідченими розробниками.
У Rust компілятор грає роль голкіпера відмовляючись компілювати код з цими невловимими багами, включаючи баги у багатопоточних програмах. Працюючи разом із компілятором, команда може сфокусуватись над логікою програми, а не над пошуком багів.

Rust також має сучасні інструменти для розробки, яких немає у других системних мовах програмування:

* Cargo - менеджер залежностей та інструмент збирання програм, робить додавання, компілювання та управління залежностями безболісним по всій екосистемі Rust.
* Rustfmt забезпечує правильний стиль коду для розробників.
* Сервер Rust забезпечує Інтегроване Середовище Розробки (IDE) для code completion та повідомлень про помилки.

Використовуючи ці та інші інструменти в екосистемі Rust, розробники можуть бути продуктивні під час написання системного коду.

### Студенти

Rust призначений для студентів та тих, хто зацікавлений у вивченні концепцій операційних систем. Використовуючи Rust, багато людей дізналися про такі теми, як розробка операційних систем. Ком'юніті дуже привітний і радий відповісти на запитання новачків. Завдяки таким зусиллям, як ця книга, команди, які програмують на Rust, роблять концепції операційних систем більш доступними для більшої кількості людей, особливо для тих, хто не знайомий з програмуванням.

### Компанії

Сотні компаній, великих і малих, використовують Rust у розробці для різних задач. Ці задачі включають в себе CLI, веб сервіси, інструменти для DevOps, вбудовані пристрої, аналіз і перекодування аудіо та відео, криптовалюти, біоінформатика, пошукові системи, Інтернет Речей, машинне навчання та навіть основні частини веб браузера Firefox.

### Open Source Розробники

Rust призначений для людей, які хочуть створювати мову програмування Rust, ком'юніті, інструменти розробника та бібліотеки. Ми хотіли б, щоб ви зробили свій внесок у мову Rust.

### Люди, які цінують швидкість і стабільність

Rust - для людей, які прагнуть швидкості та стабільності у мові програмування. За швидкістю ми маємо на увазі швидкість програм, які можна створити за допомогою Rust, і швидкість на якій Rust дозволяє вам їх написати. Перевірки компілятора Rust забезпечують стабільність за рахунок додавання функцій та рефакторингу, на відміну від крихкого, застарілого коду в мовах, де немає цих перевірок, який розробники часто бояться змінювати. Прагнучи до zero-cost абстракцій, функцій більш високого рівня що компілюються до low-level коду так само швидко, як і код, написаний вручну, Rust намагається зробити безпечний код швидким.

Мова Rust підтримує і багатьох інших користувачів; згадані тут лише деякі з найбільших зацікавлених груп. Загалом, найбільша амбіція Rust полягає у усуненні компромісів, на які погодилися програмісти десятиліття тому, забезпечуючи безпеку *та* продуктивність, швидкість *та* ергономічність.

## Для кого ця книга

Ця книга припускає, що ви писали код іншою мовою програмування, але не важливо на якій саме. Ми намагалися зробити матеріал загальнодоступним для широкого кола розробників. Ми не витрачаємо багато часу на розмови про те, що таке програмування або як мислити про нього. Якщо ви зовсім не знайомі з програмуванням, то вам краще прочитати книгу, яка спеціально містить вступ до програмування.

## Як читати цю книгу

Загалом, ця книга передбачає, що ви читаєте її послідовно від початку до кінця. Пізніші глави ґрунтуються на концепціях у попередніх розділах, та попередні розділи можуть не заглиблюватись у деталі теми; ми зазвичай знову переглядаємо тему у наступному розділі.

У цій книзі ви знайдете два види глав: концептуальні та проектні. У концептуальних розділах ви дізнаєтесь про один аспект у Rust. У проектних розділах, ми разом будуватимемо невеликі програми, застосовуючи те, що ви вивчили. Розділи 2, 12 та 20 є проектними розділами; решта - концептуальні.

У 1-му розділі пояснюється, як встановити Rust, як написати програму “Привіт, світ!”, і як користуватися Cargo, менеджером пакетів та інструментом для зібрання програми на Rust. Розділ 2 - це практичний вступ до мови Rust. Тут ми охоплюємо концепції на високому рівні, а подальші розділи нададуть додаткову інформацію. Якщо хочете одразу забруднити руки, Розділ 2 - це та сама нагода. Спочатку ви
можливо, навіть захочете пропустити Розділ 3, який охоплює функції Rust, подібні до тих, які є в інших мовах програмування, і перейти безпосередньо до Розділу 4, щоб дізнатися про систему власності Rust. Однак, якщо ви особливо прискіпліві, вважаєте за краще вивчити кожну деталь, перш ніж перейти до наступної, можливо, вам захочеться пропустити 2-й розділ і перейти безпосередньо до 3-го розділу. Потім повернутись до 2-го розділу коли дізнаєтесь деталі і зробити проект.

У 5-му розділі розповідається про структури та методи, а в 6-му розділі - перерахування, `match` та конструкція `if let`. Ви використовуватимете структури та перерахування для створення власних типів у Rust.

У 7-му розділі ви дізнаєтесь про систему модулів Rust та правила інкапсуляції для організації вашого коду та його публічного API. У 8-му розділі обговорюються деякі поширені структури даних, які надає стандартна бібліотека, такі як вектори, рядки та хеш-таблиці. 9-й розділ досліджує філософію та методи обробки помилок у Rust.

У 10-му розділі розповідається про дженерики, трейти та лайфтайми, які дають вам силу
для написання коду, який застосовується до багатьох типів. 11-й розділ - це все про тестування, яке навіть із гарантіями безпеки Rust необхідне для забезпечення правильності логіки вашої програми. У 12-му розділі ми побудуємо власну реалізацію деяких функцій CLI інструменту `grep`, який здійснює пошук тексту у файлах. Для цього ми будемо використовувати багато концепцій, які ми обговорювали в попередніх розділах.

13-й розділ досліджує замикання та ітератори - особливості Rust, які прийшли від функціональних мов програмування. У 14-му розділі ми детальніше розглянемо Cargo і поговорімо про найкращі практики розповсюдження своїх бібліотек. У 15-му розділі обговорюються розумні покажчики, які надає стандартна бібліотека, і трейти, які забезпечують їх функціональність.

У 16-му розділі ми розглянемо різні моделі паралельного програмування і розкажемо про те, як Rust допомагає вам програмувати в декількох потоках нічого не боючись. У 17-му розділі розглянуто, як ідіоми Rust порівнюються з принципами об'єктно-орієнтованого програмування, які вам можуть бути відомі.

Розділ 18 - це довідка про шаблони та відповідність шаблонам, які є потужними способами вираження логіки у програмах на Rust. 19-й розділ містить багато просунутих тем, такі як: небезпечний Rust, макроси, та докладніше розповідає про лайфтайми, трейти, типи, функції та замикання.

У 20-му розділі ми зробимо проект - low-level багатопотоковий веб-сервер!

Нарешті, деякі додатки містять корисну інформацію про мову у більш довідковому форматі. Додаток А охоплює ключові слова Rust, Додаток В охоплює оператори та символи Rust, Додаток С - похідні трейти стандартної бібліотеки, Додаток D охоплює деякі корисні інструменти розробки, а Додаток E розповідає про видання Rust.

Немає правильного способу читати цю книгу - якщо ви хочете йти вперед, ідіть!
Можливо, вам доведеться повернутися до попередніх розділів, якщо у вас виникли проблеми. Але робіть все, що підходить саме вам.

<span id="ferris"></span>

Важливою частиною процесу вивчення мови Rust є уміння читати повідомлення про помилки, які відображає компілятор - вони направлять вас до робочого коду. Таким чином, ми наведемо багато прикладів, які не компілюються разом з повідомленням про помилку, яке компілятор покаже вам у кожній ситуації. Зазначте, що якщо ви запустите випадковий приклад, він може не скомпілюватись! Обов’язково прочитайте текст навколо, щоб зрозуміти, чи цей приклад не призначений для демонстрації помилки.

| Ferris                                                                                                           | Значення                                          |
|------------------------------------------------------------------------------------------------------------------|-------------------------------------------------|
| <img src="img/ferris/does_not_compile.svg" class="ferris-explain" alt="Ferris with a question mark"/>            | Цей код не компілюється!                        |
| <img src="img/ferris/panics.svg" class="ferris-explain" alt="Ferris throwing up their hands"/>                   | Цей код панікує!                                |
| <img src="img/ferris/not_desired_behavior.svg" class="ferris-explain" alt="Ferris with one claw up, shrugging"/> | Цей код працює не так, як треба.                |

У більшості ситуацій ми підведемо вас до правильної версії будь-якого коду, який не компілюється.

## Вихідний код

Файли з вихідним кодом, який використовується в цій книзі, можна знайти на [GitHub][book].

[book]: https://github.com/Arideno/rust-book-uk
